<h>80. YÉSUS A NE MBA'ALE WOM</h>
<br> </br>
<t>Tune : Siloam. Basa 246</t>
<v>1</v>
		Yésus A ne mba'ale wom,
		A ve ma mam mese,
		Emien étam A yiane ma,
		A wulu ma ve mvo'é.
<v>2</v>
		A bete nleme wom'e yôp,
		A ve ma ngul été,
		A dutu ma me bo ve mvaé,
		Amu jôé dé ebien.
<v>3</v>
		Eyoñ awu d'azu be ma,
		Me m'aye yene mvaé,
		Emien a ye fo'o nyoñe ma,
		A ke me nlame ya yôp.
<v>4</v>
		Ve mvam a mvo'é bi atôñe ma,
		Mezen mese m'ake,
		A m'aye ke nda Tate wom,
		A tabe nnôm éto.
<br> </br>
<a>Rev. Charles Warner Mac Cleary.</a>
