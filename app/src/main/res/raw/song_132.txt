<h>132. M'AYE FE BO ÔLO YA ABÉ</h>
<br> </br>
<t>Tune : Jesus I come. Basa 211 - Bafia 130</t>
<v>1</v>
		M'aye fe bo ôlo ya abé,
		Yésus, m'azu, Yésus, m'azu,
		M'aye bo nti a yeme mevak,
		Yésus m'azu be Wo;
		Nlem te fe kon, ve tabe ve mvo'é.
		Te fe azoé, v'akum ése nlem,
		Te nye'e abé, ve nye'e ve Womien
		Yésus, m'azu be Wo.
<v>2</v>
		M'aye fe supe, mbamba be mam.
		Yésus m'azu, Yésus m'azu,
		Beta be mam y'éyiñ be n'émbam,
		Yésus m'azu be Wo;
		Te ke fe wô' ôlun ya si nyô,
		Te fe wô'ô mam me nga ndeñele nlem
		Te fe yi du, ve wo'o ve mevak,
		Yésus, m'azu be wo.
<v>3</v>
		Me nji fe nye'e me tabe'e mebun,
		Yésus m'azu, Yésus m'azu.
		M'aye fo'o tôñe zene w'anye'e
		Yésus m'azu be Wo;
		Te fe bo mam mamien me nga nye'e,
		Te ke fe kat, te fe bo ny'ate'e
		Ve bo ve mfefé ngul amu Wo.
		Yésus, m'azu be Wo.
<v>4</v>
		Woñe y'awu te beta bi ma,
		Yésus m'azu, Yésus m'azu,
		Me nto ve ndi ya mame ya yôp,
		Yésus, m'azu be Wo;
		Te ke fe jañ, ve tabe ényiñ.
		Te ke fe jeñ éto ya si nyô,
		Ve jeñ éto ya nlame ya yôp,
		Yésus, m'azu be Wo.
<br> </br>
<a>Rev. Albert Irwin Good</a>
