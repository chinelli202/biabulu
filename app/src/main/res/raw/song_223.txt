<h>223. BÔT W'ABUNI YÉSUS</h>
<br> </br>
<t>Tune : Whosoever will, may come. Basa 213</t>
<v>1</v>
		Bôt b'abuni Yésus, vaka'an bese
		Foé Nti Yésus Krist é kele sise nyô ;
		Bôt be kate'e foé Nti Yésus vôm ase.
		"Môt a kômbô zu a za'ak !"
<br> </br>
<c>Môt ase a za'ak, môt ase a za'ak,</c>
<c>Kate'e mbamba foé ate meyoñ mese.</c>
<c>Mbamba tyiñe Yésus, Nnye a lo bese.</c>
<c>"Môt a kômbô zu, a za'ak,"</c>
<v>2</v>
		To bebo abé be nto fo'o ve zu,
		Krist A diiya mbé, mia beta yange jé?
		Yésus A ne zen j'aliti bôt enyiñ,
		"Môt a kômbô zu, a za'ak,"
<v>3</v>
		Nge w'akômbô Yésus, A jô wo na,
		Môt ase a kômbô nyon ényiñ a za'ak;
		Te fe beta ben nge bo Nye ntipe nlem,
		"Môt a kômbô zu, a za'ak,"
<br> </br>
<a>J. McN.</a>
