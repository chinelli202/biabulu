<h>200. YÉSUS WOM A LOENE WO</h>
<br> </br>
<t>Tune : Tramp! tramp! the boys are marching</t>
<v>1</v>
		Yésus wom A loene wo
		Mongô, vôm ase ô too;
		"Tame zu, m'anye'e bongô vôm ase.
		Za'a be ma, ô bi ma wo,
		M'aye ve wo mbaa éto"
		Tate wom a nye'e bongô vôm ase.
<br> </br>
<c>Yésus wom A nye'e bongô,</c>
<c>Bongô ya mesi mese,</c>
<c>Mongô, vôm ase ô too,</c>
<c>Yésus wom A loene wo.</c>
<c>Yésus wom A loene bongô vôm ase.</c>
<v>2</v>
		Yésus A nga zu si nyô,
		A nga jô benya mejôô,
		Bongô be nga kômbô ke be Nye abui;
		Bôt be nga ye kame be,
		V'a nga bame jam éte,
		A nga jô na, "Zamb' A nye'e avale di"
<v>3</v>
		Mone wom, w'ayange jé?
		Za'a be Nnye, ô bo éñwé,
		A ye ve wo mam mese m'ayiane wo;
		Te fe yange môse mfe,
		Kôlô'ô si, ô k'e be Nye,
		Yésus A ye liti mam w'ayiane bo.
<br> </br>
<a>Mrs R.H. Evans</a>
