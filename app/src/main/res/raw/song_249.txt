<h>249. NGO'O MBAMBA NYII WOM</h>
<br> </br>
<t>Tune : I'm praying for you</t>
<v>1</v>
		Ngo'o mbamba Nyii wom
		A ye'elan ajô dam,
		A nye'e ma a dañe bemvôé ya si nyô
		Meve'ele te kpwé ma
		Eyoñ m'ayeb' éjôé jé
		A mojañ, amu jé
		W'abene Nyii wom ?
<br> </br>
<c>M'aye'elan Zambe, m'ayetelan Zambe</c>
<c>M'aye'elan Zambe, a tote jôé dôé.</c>
<v>2</v>
		Ngo'o mbamba Nyii wom
		A ye'ele ma mejô mé
		Eyoñ tyi'i y'abé j'azu dutu ma nlem
		A fansoñe Nsisim
		M'adañe fo'o je Satan
		A mojañ, amu jé
		W'abene Nyii wom ?
<v>3</v>
		Ngo'o mbamba Nyii wom
		A ve ma biôm mewosan
		A ba'ale ma nlem me za simesan abé
		A ba'ale ma mis
		Me za fombô mam ya si nyô
		A mojañ, amu jé w'abene Nyii wom ?
<v>4</v>
		Ngo'o Mbamba Nyii wom
		A veya fo'o ma mvo'é jé,
		Nya mvo'é bôt ya si nyô
		Be ngenan te yem.
		Nde nlem wom ô mbô si,
		Te jeñ akum nge duma;
		A mojañ , amu jé
		W'abene Nyii wom?
<v>5</v>
		Ngo'o mbamba Nyii wom
		A vaaya fo'o biyebe,
		Mfa'a mam ya si nyô
		Mfa'a ya mam y'awu yat.
		Nde mvô'ô jam é ne yôp
		Vôm émien fe A tabe.
		A mbamba mojañ, za'ak
		Bi ke nsamba wua.
<br> </br>
<a>Mary E. Hunter</a>
